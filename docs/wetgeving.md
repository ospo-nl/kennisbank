# Open Source in relatie tot wetgeving

Open Source is op zichzelf geen doel van een rechtmatige overheid. Open Source kan wel een middel zijn
om als overheid rechtmatig te handelen. De direct betrok wetgeving zijn de Wet open overheid (Woo),
Wet hergebruik overheidsinformatie (Who), Auteurswet en de Wet markt en overheid (W M&O).

Over het auteursrecht is al voldoende beschreven bij licenties elders hier in de kennisbank.

# Wet open overheid en Wet hergebruik overheidsinformatie

Voor meer informatie:
- https://www.rijksoverheid.nl/onderwerpen/wet-open-overheid-woo
- https://wetten.overheid.nl/BWBR0036795/2016-10-01
- https://nl.wikipedia.org/wiki/Wet_hergebruik_van_overheidsinformatie

**De Wet open overheid (Woo) regelt het recht op informatie over alles wat de overheid doet. Het is de
opvolger van de Wet openbaarheid van bestuur (Wob).**

**De Who geeft burgers het recht om te verzoeken om al openbaar gemaakte informatie van instellingen met
een wettelijke taak te mogen hergebruiken voor andere doeleinden, waaronder commerciële doeleinden.**

Er is regelmatig discussie of broncode onderdeel is van het documentbegrip zoals beschreven in de Woo.
In de memorie van toelichting van de Wet implementatie Open data richtlijn is hier door Binnenlandse
zaken uitgebreid toelichting op gegeven in hoofdstuk 7.4

**Zoals blijkt uit overweging 30 bij de richtlijn, zijn lidstaten niet verplicht om computerprogramma’s 
onder de definitie van ‘document’ te brengen, maar dit is wel toegestaan. In Nederland valt 
software echter al sinds de implementatie van de eerste richtlijn onder de hergebruikregels.**

**[...] de afgelopen jaren was het dus al mogelijk om op grond van de Wob een verzoek in te dienen om
software openbaar te maken en op grond van de Who een verzoek in te dienen om openbare software voor
hergebruik beschikbaar te maken. Gezamenlijk vallen die verzoeken te kwalificeren als een verzoek om
software open source te maken.**

https://wetgevingskalender.overheid.nl/Regeling/WGK009986/Download/7c9c2b6d-9a34-414c-992b-86d9e0e82fe5_1.pdf

Aanvullend hierop is in de kamerbrief van 16 januari 2023 over de openbaarmaking van de broncode van DigiD
door de staatssecretaris de volgende toelichting gegeven:

**Transparantie en veiligheid zijn belangrijke waarden van de digitale overheid. Dit geldt ook voor software
die de overheid ontwikkelt, zoals ik heb benoemd in mijn Werkagenda Waardengedreven Digitalisering en in lijn
met eerder ‘open source, tenzij’-beleid. Via deze brief informeer ik uw Kamer dat de broncode van de DigiD-app
na een Woo-verzoek openbaar is gemaakt, na een open en zorgvuldig proces met de indiener van dit Woo-verzoek.**

https://open.overheid.nl/documenten/ronl-2bcd08cd4a2f70e3d464b17c9a8c2718b87894ce/pdf

